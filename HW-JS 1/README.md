##Різниця між var, let і const:
var: Змінна, оголошена за допомогою var, має функціональну або глобальну область видимості. Її можна повторно оголошувати та ініціалізувати, а також вона підтримує "підняття" (hoisting), тобто стає доступною до свого фактичного оголошення.
let: Змінна, оголошена за допомогою let, має блочну область видимості (існує лише в межах блоку коду, в якому була оголошена). Не може бути повторно оголошена в тій самій області видимості, але може бути повторно ініціалізована. Також підтримується "підняття", однак змінна недоступна до свого оголошення через TDZ (Temporal Dead Zone — тимчасова мертва зона).
const: Змінна, оголошена за допомогою const, також має блочну область видимості. Її значення має бути ініціалізоване одразу при оголошенні та не може бути змінене (хоча внутрішній стан об’єктів і масивів, оголошених через const, може змінюватися).

##Чому вважається поганим тоном оголошувати змінні через var?
var має функціональну або глобальну область видимості, що може спричинити неочікувані помилки, особливо під час роботи з асинхронним кодом або циклами.
Підтримка "підняття" може вводити в оману, оскільки змінна доступна до її фактичного оголошення в коді.
Можливість повторного оголошення змінної в одній і тій самій області видимості може призводити до складних для виявлення помилок.

